# Система за електронен обмен на съобщения (СЕОС)

## Среда за електронен обмен на съобщения

### версия 1.1, март-май 2017

### Държавна агенция "Електронно управление"

### Съдържание

1. [Съдържание](#съдържание)
2. [Версии](#версии)
3. [Въведение](#въведение)
4. [Тестова среда](#тестова-среда)
   1. [Характеристики на тестовата среда](#характеристики-на-тестовата-среда)
   2. [Услуги предоставяни в тестовата среда](#услуги-предоставяни-в-тестовата-среда)
5. [Продукционна среда](#продукционна-среда)
   1. [Характеристики на продукционната среда](#характеристики-на-продукционната-среда)
   2. [Услуги предоставяни в продукционната среда](#услуги-предоставяни-в-продукционната-среда)

### Версии

* 1.1 (март-май 2017)
  * Първоначална версия

### Въведение

Настоящият документ описва тестовата и продукционната среди за електронен обмен на съобщения на Системата за електронен обмен на съобщения
(СЕОС), както и услугите публикувани в тях.

За целите на **тестовия** електронния обмен на съобщения се използват регистрирани имена в публични домейни управлявани от организациите
участващи в него, а за целите на **продукционния** електронен обмен на съобщение се управлява частен домейн (напр. "*obmen.local*").

За целите на електронния обмен на съобщения се поддържат една или повече удостоверителни вериги, в рамките на които се генерират
транспортните сертификати на участниците. В полето "*CRL Distribution Point*" (*CDP*) на тези сертификати се съдържа и адресът на списъка с
отменени сертификати.

### Тестова среда

Тестовата среда се използва от разработчиците на софтуер, кандидат-участници и участници в електронния обмен на съобщения за проверка на
работоспособността на техните решения.

Включването в тестовата среда става по утвърдена процедура.

#### Характеристики на тестовата среда

Тестовата среда има следните характеристики:

* В тестовата среда се използват регистрирани имена в рамките на *публични домейни управлявани от участниците*.
* Обменът се осъществява с използването на peer-to-peer свързаност между *публични IP адреси в Интернет*.
* За всяка услуга и участник в тестовата среда се използва DNS запис в рамките на *публичен домейн управляван от съответния участник* (напр.
  "*delovodnasistemaX.obmen.bg*").
* Услугите/участниците в тестовата среда използват транспортен сертификат издаден в рамките на предназначена за тестовия обмен
  удостоверителна верига.
* Стойността на полето "*Common name*" (*CN*) на транспортният сертификат съвпада с DNS записа на съответната/ия услуга/участник.
* Всяка услуга и всеки участник публикуват крайните си точки на адрес, чието наименование на хост съвпада с техния DNS запис.

#### Услуги предоставяни в тестовата среда

Тестовата среда предоставя следните услуги:

* **Регистър на участниците.** Регистърът на участниците поддържа информация за участниците в *тестовата среда*. Той се публикува на
  адрес в рамките на *публичен домейн* (напр. "[https://registry.obmen.bg/](https://registry.obmen.bg/)").
* **Тестов участник.** Тестовият участник е автоматизирана система осигуряваща възможност за проверка на изправността на електронния обмен.
  Той се публикува на адрес в рамките на *публичен домейн* (напр. "[https://echo.obmen.bg/](https://echo.obmen.bg/)").
* **Услуга за удостоверяване на време.** Услугата за удостоверяване на време дава възможност за удостоверяване на времето при подписване
  на обменяните съобщения. Услугата работи по HTTPS протокол, описан в [RFC 3161](https://tools.ietf.org/html/rfc3161). Достъпът до нея се
  автентикира и авторизира с помощта на транспортния сертификат. Тя се публикува на адрес в рамките на *публичен домейн) (напр.
  "[https://tsa.obmen.bg/](https://tsa.obmen.bg/)").

### Продукционна среда

Продукционната среда се използва от участниците в електронния обмен на съобщения за реален електронен обмен на съобщения и не се използва за
тестови цели, освен при комуникация с тестовия участник в нея или при изрично договаряне между обменящите тестови съобщения страни.

Включването в продукционната среда става по утвърдена процедура.

#### Характеристики на продукционната среда

Продукционната среда има следните характеристики:

* В продукционна среда се използват регистрирани имена в рамките на *частен домейн за обмена* (напр. "*obmen.local*").
* Обменът се осъществява с използването на peer-to-peer свързаност между *частни IP адреси в Интранет*.
* За всяка услуга и участник в продукционната среда се регистрира DNS запис в рамките на *частния домейн на продукционната среда* (напр.
  "*administratsiyaX.obmen.local*").
* Услугите/участниците в продукционната среда използват транспортен сертификат издаден в рамките на предназначена за продукционния обмен
  удостоверителна верига.
* Стойността на полето "*Common name*" (*CN*) на транспортният сертификат съвпада с DNS записа на съответната/ия услуга/участник.
* Всяка услуга и всеки участник публикуват крайните си точки на адрес, чието наименование на хост съвпада с техния DNS запис.

#### Услуги предоставяни в продукционната среда

Продукционната среда предоставя следните услуги:

* **Регистър на участниците.** Регистърът на участниците поддържа информация за участниците в *продукционната среда*. Той се публикува на
  адрес в рамките на *частния домейн на продукционната среда* (напр. "[https://registry.obmen.local/](https://registry.obmen.local/)").
* **Тестов участник.** Тестовият участник е автоматизирана система осигуряваща възможност за проверка на изправността на електронния обмен.
  Той се публикува на адрес в рамките на *частния домейн на продукционната среда* (напр.
  "[https://echo.obmen.local/](https://echo.obmen.local/)").
* **Услуга за удостоверяване на време.** Услугата за удостоверяване на време дава възможност за удостоверяване на времето при подписване
  на обменяните съобщения. Услугата работи по HTTPS протокол, описан в [RFC 3161](https://tools.ietf.org/html/rfc3161). Достъпът до нея се
  автентикира и авторизира с помощта на транспортния сертификат. Тя се публикува на адрес в рамките на *частния домейн на продукционната*
  среда (напр. "[https://tsa.obmen.local/](https://tsa.obmen.local/)").
