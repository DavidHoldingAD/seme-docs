# Система за електронен обмен на съобщения (СЕОС)
# Техническа спецификация
## версия 1.1-beta1, март 2017
## Държавна агенция "Електронно управление"

### Съдържание

1. [Съдържание](#съдържание)
2. [Версии](#версии)
3. [Въведение](#въведение)
4. [Общи положения](#общи-положения)
	1. [Използвани термини](#използвани-термини)
	2. [Транспортна среда](#транспортна-среда)
	3. [Транспортни сертификати](#транспортни-сертификати)
5. [Регистър на участниците](#регистър-на-участниците)
	1. [Структура на регистъра](#структура-на-регистъра)
	2. [Услуги](#услуги)
	3. [Видове услуги](#видове-услуги)
		* [Типове услуги и идентификатори на услуги](#типове-услуги-и-идентификатори-на-услуги)
	4. [Актуализиране на регистъра](#актуализиране-на-регистъра)
	5. [Транспортен слой](#транспортен-слой)
	6. [Описание на протокола](#описание-на-протокола)
	7. [Извличане на данни от регистъра](#извличане-на-данни-от-регистъра)
6. [Обмен на съобщения между участниците](#обмен-на-съобщения-между-участниците)
	1. [Транспортен слой](#транспортен-слой-1)
	2. [Описание на протокола](#описание-на-протокола-1)
	2. [Обмен на съобщения](#обмен-на-съобщения)
		1. [Обработка на грешки](#обработка-на-грешки)
		2. [Изпращане на съобщение](#изпращане-на-съобщение)
		3. [Получаване на съобщение](#получаване-на-съобщение)
	5. [Видове съобщения](#видове-съобщения)
		1. [Заявление за регистриране на документ](#заявление-за-регистриране-на-документ)
			* [Забележки към елементите `DocID`, `DocParentID` и `GUID` на документите](#забележки-към-елементите-docid-docparentid-и-guid-на-документите)
		2. [Заявление за проверка на състоянието на документ](#заявление-за-проверка-на-състоянието-на-документ)
		3. [Известие за състояние на документ](#известие-за-състояние-на-документ)
		4. [Известие за грешка](#известие-за-грешка)
7. [Среда за обмен на съобщения](#среда-за-обмен-на-съобщения)
	1. [Тестова среда за обмен на съобщения](#тестова-среда-за-обмен-на-съобщения)
	2. [Официална среда за обмен на съобщения](#официална-среда-за-обмен-на-съобщения)
8. [Приложения](#приложения)
	1. [Описание на услугата на регистъра](#приложение-1-описание-на-услугата-на-регистъра)
	2. [Описание на съобщенията на регистъра](#приложение-2-описание-на-съобщенията-на-регистъра)
	3. [Описание на услугата на участниците](#приложение-3-описание-на-услугата-на-участниците)
	4. [Описание на съобщенията между участниците](#приложение-4-описание-на-съобщенията-между-участниците)

### Версии

* 1.0 (март 2012)
	* Първоначална версия.
* 1.1-beta1 (март 2017)
	* Добавени са уточнения.
	* Актуализиран е административният орган.
	* Актуализирана е топологията на средата.
	* Добавени са препоръки към транспортната среда и проверката на сертификатите.
	* Премахнат е примерът с ЕСОЕД.
	* Отстранени са дребни грешки.

### Въведение

Настоящият документ описва протокол за Системата за обмен на електронни съобщения (СЕОС) разработен по инициатива на Министерство на транспортните, информационните технологии и съобщенията (МТИТС) в началото на 2012 г. от смесен екип на водещи фирми в разработката на решения за управление на документи и работни процеси:

* ДАВИД Холдинг АД;
* Индекс България ООД;
* СИЕНСИС АД;
* Софтуерна група "АКСТЪР";
* Информационно обслужване АД.

Целта на документа е да опише реализираното и внедрено в държавната администрация решение за електронен обмен на съобщения. Той е от критична важност за ефективността на държавната администрация като цяло и гръбнак на електронното управление. Затова всяко едно решение в тази насока трябва да се характеризира с висока степен на ефективност, надеждност, сигурност, гъвкавост и скалируемост. Това са и целите, които си поставя настоящият протокол и всяка негова следваща версия.

Участие в обмена могат да взимат органите на централната и местната администрация, държавни предприятия и други субекти __различими по ЕИК__.

Настоящата версия на протокола дава възможност за изпращане на документи и справка за тяхното състояние.

### Общи положения

#### Използвани термини

* **Участник** – всеки субект включен[^1] в обмена на електронни съобщения по настоящия протокол;
* **Регистър на участниците** – централно хранилище на участниците в обмена на електронни съобщения;
* **Крайна точка** – софтуерен компонент участващ в обмена на съобщения, който може изпраща и получава съобщения;
* **Цифров сертификат** – електронен документ издаден от доставчик на удостоверителни услуги, който удостоверява принадлежността на X.509 публичен ключ (вж. [RFC 2459](https://tools.ietf.org/html/rfc2459)) на субект в обмена на съобщения;
* **Списък с отменени сертификати** – списък от отменени сертификати (*certificate revocation list*) поддържан от издателя на съответния сертификат (вж. [RFC 5280](https://www.ietf.org/rfc/rfc5280.txt)).

#### Транспортна среда

Описаният в настоящото описание електроннен обмен се осъществява в обща мрежова среда.

Комуникацията се осъществява по TCP/IP протокол.

Обменът на съобщения между участниците е директна (*peer-to-peer*) и това налага __директна двупосична свързаност между крайните точки на участниците__.

Достъпът до регистъра на участниците е директен и това налага __директна еднопосочна свързаност между крайните точки на участниците от една страна и крайните точки на регистъра на участниците от друга__.

Проверката за валидност на сертификатите налага също така __директна еднопосочна свързаност между крайните точки на участниците от една страна и списъците с отменени сертификати от друга__.

**Допустимо** е мрежовата среда да бъде и Интернет при достатъчно висока защитеност на използваните транспортни сертификати.

**Препоръчително** е адресирането на участниците по *hostname*, вместо по IP адрес, което:

* спестява нуждата от обновяване на информацията в регистъра, при смяна на IP адрес;
* позволява скалируемост чрез разпределяне на заявките към няколко IP адреса.

**Препоръчително** е използваният порт за комуникация **да бъде** в диапазона от 1024 до 49151 и **да не бъде** сред регистрираните в [списъка на IANA](https://www.iana.org/assignments/service-names-port-numbers/service-names-port-numbers.txt).

Регистърът предоставя потребителски интерфейс, с който всеки участник да може да актуализира на информацията за себе си, и това налага __директна еднопосочна свързаност между участниците от една страна и крайните точки на регистъра на участниците от друга__.

#### Транспортни сертификати

Транспортните сертификати са цифрови сертификати използвани ексклузивно за достъп до регистъра на участниците и за обмена на съобщения по настоящия протокол.

За издаването на сертификатите се използва специално преназначена за целта на обмена удостоверителна верига на Информационно обслужване АД.[^2]

Проверката на транспортните сертификати от страните участващи в обмена включва:

* **Задължителна е** проверка на датата на изтичане на сертификата;
* **Задължителна е** проверка на сертификата за наличие в списъците с отменени сертификати на издателя;
* **Препоръчително е** сверяване на полето "*Common Name*" на сървърния сертификат с наименованието на сървъра обслужващ крайната точка на участника.

### Регистър на участниците

Регистърът на участниците цели да поддържа актуални данни за участниците в обмена на съобщения, т.ч. основна информация за участниците (ЕИК, наименование, информация за технически контакт) и техните крайните точки (протоколите, адреси и състояние).

Регистърът предоставя на участниците програмен интерфейс за извличане на информация за останалите участници вписани в него.

Регистърът предоставя на всеки участник потребителски интерфейс за актуализиране на информацията съхранявана за него.

#### Структура на регистъра

За всеки участник регистърът предоставя следната информация:

* Уникален идентификатор (GUID) на участника;
* Уникален идентификатор (GUID) на родителски участник, ако има такъв (ако настоящият участник е клон на друг участник) [^3];
* Идентификатор на участника (ЕИК);
* Наименование на участника;
* Данни за технически контакт:
	* Телефонен номер;
	* Факс номер;
	* Адрес на електронна поща.
* Статус ("активен" или "неактивен");
* Дата/час на последна промяна;
* Сериен номер на транспортния сертификат;
* Списък с предоставяни услуги, всяка от които съдържа следната информация: [^4]
	* Уникален идентификатор (GUID) на вида на услугата;
	* Наименование на услугата;
	* Тип на услугата (вж. [Услуги](#услуги));
	* Версия на услугата (вж. [Услуги](#услуги));
	* Идентификатор за достъп до услугата;
	* Статус ("активен", "временно неактивен" или "неактивен").

#### Услуги

Услугите (крайните точки за достъп) се различават по вид и тип.

##### Видове услуги

Всеки вид услуга има своето наименование и уникален идентификатор (GUID).

Към момента са определени следните видове услуги:

| **Наименование** | **Идентификатор**                    |
| ---------------- | ------------------------------------ |
| Документооборот  | 7060efa8-f1fa-4938-8b2b-12a78c86988f |
| ...              | ...                                  |

##### Типове услуги и идентификатори на услуги

Типът услуга определя протокола за достъп до нея, а идентификаторът (URI) за достъп – адресът на крайната точка.

Към момента са дефинирани следните типове услуги и видове идентификатори:

| **Наименование**              | **Код** | **Идентификатор**        | **Примерен идентификатор** |
| ----------------------------- | ------- | ------------------------ | -------------------------- |
| Електронен обмен на съобщения | service | Адрес на уеб услугата    | [https://agency.egov.bg:8443/EGovExchange](https://agency.egov.bg:8443/EGovExchange)
| Електронна поща               | email   | Електрноен адрес         | [mailto:agency@egov.bg](mailto:agency@egov.bg)

#### Актуализиране на регистъра

Потребителският достъп до информацията в регистъра се осъществява с използването на стандартен уеб браузер по защитен с помощта на [транспортни сертификати](#транспортни-сертификати) [HTTPS](https://tools.ietf.org/html/rfc2818) канал. Потребителят **трябва** да обърне внимание на проверката на сертификата на регистъра, която браузерът извършва, а регистърът **трябва** да осъществи проверка на сертификата на отсрещната страна (вж.[Транспортни сертификати](#транспортни-сертификати)) и да го използва за автентикация и авторизация на извикването. 

#### Транспортен слой

Програмният достъп до информацията в регистъра се осъществява с използването на [SOAP 1.1](https://www.w3.org/TR/2000/NOTE-SOAP-20000508/) уеб услуги по защитен с помощта на [транспортни сертификати](#транспортни-сертификати) [HTTPS](https://tools.ietf.org/html/rfc2818) канал.

При осъществяване на достъп до уеб услугите на регистъра, всяка от двете страни **трябва** да осъществи проверка на сертификата на отсрещната страна (вж.[Транспортни сертификати](#транспортни-сертификати)) и да го използва за автентикация и авторизация на извикването.

#### Описание на протокола

Протоколът за комуникация с регистъра на участниците е описан в:

* [**Приложение 1. Описание на услугата на регистъра**](#приложение-1-описание-на-услугата-на-регистъра) – WSDL описание на операциите предлагани от уеб услугата на регистъра;
* [**Приложение 2. Описание на съобщенията на регистъра**](#приложение-2-описание-на-съобщенията-на-регистъра) – XSD схема описваща данните предоставяни от уеб услугата на регистъра.

Всеки участник в обмена се представя с XML обект със следната струкатура:

* `EntityIdentifier` (`xsd:string`) – ЕИК/БУЛСТАТ на участника;
* `Guid` (`guid`) – GUID (глобален уникален идентификатор);
* `ParentGuid` (`guid`) – GUID (глобален уникален идентификтор) на участника от горно ниво (в случай на клон);
* `AdministrativeBodyName` (`xsd:string`) – наименование;
* `Contact` – технически контакт. Обект със следните свойства:
	* `Phone` (`xsd:string`) – телефонен номер;
	* `Fax` (`xsd:string`) – факс номер;
	* `EmailAddress` (`xsd:string`) – имейл адрес.
* `CertificateSN` – Сериен номер на транспортния сертификат на участника (в HEX формат);
* `Services`/`Service` – Списък от услуги, предоставяни от участника. Списък от обекти със следните свойства:
	* `Guid` (`guid`) – GUID (глобален уникален идентификатор);
	* `Name` (`xsd:string`) – наименование;
	* `URI` (`xsd:anyURI`) – идентификатор за достъп;
	* `Status` (`xsd:string`) – статус. Изброим списък със следните възможни стойности:
		* `Active` – активен;
		* `TemporarilyInactive` – временно неактивен;
		* `PermanentlyInactive` – неактивен.
	* `Type` (`xsd:string`) – тип (напр. "service", "email" и др.);
	* `Version` (`xsd:integer`) – версия (понастоящем 1).
* `LastChange` (`xsd:dateTime`) – дата на последна промяна;
* `Status` (`xsd:string`) – статус. Изброим списък със следните възможни стойности:
	* `Active` – активен;
	* `Inactive` – неактивен.

#### Извличане на данни от регистъра

За осъществяване на обмен на съобщения, всеки участник използва информацията за останалите участници от регистъра. Тези данни **могат** да се използват в **онлайн** и **офлайн** режим.

В **онлайн режим** обръщението към регистъра става при изпращане и/или получаване на съобщение.

В **офлайн режим** приложението поддържа локално копие на съдържанието на регистъра, като данните се синхронизират периодично. За целта се използват `LastChange` свойствата на отделните участници и на целия регистър.[^4]

### Обмен на съобщения между участниците

#### Транспортен слой

Обменът на съобщения между участниците се осъществява с използването на [SOAP 1.1](https://www.w3.org/TR/2000/NOTE-SOAP-20000508/) уеб услуги по защитен с помощта на [транспортни сертификати](#транспортни-сертификати) [HTTPS](https://tools.ietf.org/html/rfc2818) канал.

Изпращащата страна трябва да използва своя транспортен сертификат като клиентски сертификат, а получаващата страна трябва да използва своя транспортен сертификат като сървърен.

Всяка от двете страни **трябва** да провери сертификата използван от отсрещната страна (вж.[Транспортни сертификати](#транспортни-сертификати)).

#### Описание на протокола

Протоколът за обмен на съобщения между участниците е описан в:

* [**Приложение 3. Описание на услугата на участниците**](#приложение-3-описание-на-услугата-на-участниците) – WSDL описание на операциите предлагани от уеб услугата на на всеки участник;
* [**Приложение 4. Описание на съобщенията между участниците**](#приложение-4-описание-на-съобщенията-между-участниците) – XSD схема описваща данните обменяни от уеб услугата на всеки участник и клиентските приложения.

Всяко съобщение обменяно по протокола се представя с XML документ със следната структура:

* `Header` – заглавна част. Съдържа следните данни:
	* `Version` (`xsd:string`) – версия на протокола (понастоящем "1");
	* `MessageType` (`MessageType`) – тип на съобщението;
	* `MessageDate` (`xsd:dateTime`) – дата/час на създаване;
	* `Sender` (`EntityNodeType`) – подател. Обект със следните свойства:
		* `Identifier` (`xsd:string`) – ЕИК/БУЛСТАТ;
		* `AdministrativeBodyName` (`xsd:string`) – наименование;
		* `GUID` (`GUIDType`) – GUID (глобален уникален идентификатор);
	* `Recipient` (`EntityNodeType`) – получател. Обект със следните свойства:
		* `Identifier` (`xsd:string`) – ЕИК/БУЛСТАТ;
		* `AdministrativeBodyName` (`xsd:string`) – наименование;
		* `GUID` (`GUIDType`) – GUID (глобален уникален идентификатор);
	* `MessageGUID` (`GUIDType`) – GUID (глобален уникален идентификатор);
* `Body` – съдържание на съобщението. Може да съдържа един от следните елементи:
	* `DocumentRegistrationRequest` (`DocumentRegistrationRequestType`) – заявление за регистриране на документ;
	* `DocumentStatusRequest` (`DocumentStatusRequestType`) – заявление за проверка на състоянието на документ;
	* `DocumentStatusResponse` (`DocumentStatusResponseType`) – известие за състояние на документ;
	* `Error` (`ErrorMessageType`) – известие за грешка;
* `Signature` (`ds:Signature`) – електронен подпис на съобщението по стандарта [XML Signature Syntax and Processing (2nd Edition)](http://www.w3.org/TR/xmldsig-core/). Подписът трябва да е извършен с транспортния сертификат, а елементът трябва да съдържа информация за използвания за подписване сертификат.

#### Обмен на съобщения

##### Обработка на грешки

Резултатът от обмена (изпращането и получаването) на съобщение може да бъде:

* **Успешен** – когато целият процес на обмен е преминал без проблеми;
* **Неуспешен** – когато на някой от етапите на обмен се е получила грешка или изключение. Неуспешният обмен може да се дължи на:
	* **Изключение** – грешката се дължи на изключителна ситуация възникнала при обработка (напр. проблем с връзката с БД). Възможен е повторен опит за изпращане на същото съобщение;
	* **Грешка при подателя** – грешката се дължи на несъответствие в изпращащата страна. Опитите за изпращане на същото съобщение следва да бъдат прекратени;
	* **Грешка при получателя** – грешката се дължи на несъответсвие в получаващата страна. Опитите за изпращане на същото съобщение следва да бъдат прекратени.

##### Изпращане на съобщение

От страна на подателя изпращането на съобщение трябва да следва следната процедура:

1. Проверява се изходящото съобщение:
	1. Проверява се дали изходящото съобщение е валиден XML документ. Ако не, обменът се счита за "**Неуспешен – Грешка при подателя**";
	2. Проверява се дали изходящото съобщение е съобразено с XSD схемите за обмен на съобщения (вж. [Приложение 4](#приложение-4-описание-на-съобщенията-между-участниците)). Ако не, обменът се счита за "**Неуспешен – Грешка при подателя**";
	3. Проверява се дали подателят на съобщението съществува в списъка с участниците от регистъра. Ако не, обменът се счита за "**Неуспешен – Грешка при подателя**";
	4. Проверява се дали получателят на съобщението съществува в списъка с участниците от регистъра. Ако не, обменът се счита за "**Неуспешен – Грешка при подателя**";
	5. Проверява се дали съобщението е електронно подписано. Ако не, обменът се счита за "**Неуспешен – Грешка при подателя**";
	6. Проверява се дали съобщението е електронно подписано с транспортния сертификат на подателя. Ако не е, обменът се счита за "**Неуспешен – Грешка при подателя**";
2. Установява връзка до избраната крайната точка на участника;
3. Проверява дали издателят и серийният номер на сървърния сертификат съвпадат със записаните в базата данни за съответния участник. Ако не – изпращането се прекратява, а обменът се счита за "**Неуспешен – Изключение**" ;
4. Изпраща съобщението. В случай на изключение/грешка (*fault*), обменът се счита за "**Неуспешен – Изключение**";
5. Ако извикването е върнало синхронен отговор (съобщение различно от `null`):[^5]
	1. Проверява се дали отговорът е валиден XML документ. Ако не, обменът се счита за "**Неуспешен – Грешка при получателя**";
	2. Проверява се дали отговорът е съобразен с XSD схемите за обмен на съобщение (вж. [Приложение 4](#приложение-4-описание-на-съобщенията-между-участниците)). Ако не, обменът се счита за "**Неуспешен – Грешка при получателя**";
	3. Проверява се дали подателят на отговора съвпада с получателя на първоначалното съобщение[^6]. Ако не, обменът се счита за "**Неуспешен – Грешка при получателя**";
	4. Проверява се дали получателят на отговора съвпада с подателя на първоначалното съобщение[^6]. Ако не, обменът се счита за "**Неуспешен – Грешка при получателя**";
	5. Проверява се дали отговорът е електронно подписан. Ако не е, обменът се счита за "**Неуспешен – Грешка при получателя**";
	6. Проверява се дали отговорът е електронно подписан с транспортния сертификат съответстващ на подателя на отговора. Ако не е, обменът се счита за "**Неуспешен – Грешка при получателя**";
	7. Проверява се дали уникалният идентификатор (`MessageGUID`) на отговора съществува в базата. Ако съществува, обменът се счита за "**Неуспешен – Грешка при получателя**";
	8. Ако отговорът е съобщение от тип `ErrorMessageType`:
		1. Проверява се дали уникалният идентификатор на първоначалното съобщение указан в тялото на отговора съвпада с уникалния идентификатор (`MessageGUID`) на първоначалното съобщение. Ако не, обменът се счита за "**Неуспешен – Грешка при получателя**";
		2. Проверява се вида на грешката:
			* Ако грешката е "вътрешна", обменът се счита за "**Неуспешен – Грешка при получателя**";
			* Ако грешката е "външна", обменът се счита за "**Неуспешен – Грешка при подателя**";
6. Обменът се счита за "**Успешен**".

##### Получаване на съобщение

От страна на получателя изпращането на съобщение трябва да следва следната процедура:

1. Подателят осъществява връзка до крайната точка на получателя;
2. Проверява дали е наличен клиентски сертификат. Ако не, извикването генерира изключение, а обменът се счита за "**Неуспешен – Грешка при подателя**";
3. Проверява дали изпратеното съобщение е валиден XML документ. Ако не, извикването генерира изключение, а обменът се счита за "**Неуспешен – Грешка при подателя**";
4. Проверява дали изпратеното съобщение е съобразено с XSD схемите за обмен на съобщение (вж. [Приложение 4](#приложение-4-описание-на-съобщенията-между-участниците)). Ако не, извикването генерира изключение, а обменът се счита за "**Неуспешен – Грешка при подателя**";
5. Проверява дали получателят на съобщението съвпада с участник[^6], за който настоящата крайна точка отговаря. Ако не, извикването генерира изключение, а обменът се счита за "**Неуспешен – Грешка при подателя**";
6. Проверява дали подателят на съобщението съвпада с активен участник от регистъра на участниците[^6]. Ако не, извикването генерира изключение, а обменът се счита за "**Неуспешен – Грешка при подателя**";
7. Проверява дали клиентският сертификат съвпада с транспортния сертификата на участника на подателя от регистъра на участниците. Ако не, извикването генерира изключение, а обменът се счита за "**Неуспешен – Грешка при подателя**";
8. Проверява дали съобщението е електронно подписано. Ако не е, извикването генерира изключение, а обменът се счита за "**Неуспешен – Грешка при подателя**";
9. Проверява дали съобщението е електронно подписано с транспортния сертификат съответстващ на подателя на съобщението. Ако не, извикването генерира изключение, а обменът се счита за "**Неуспешен – Грешка при подателя**";
10. Проверява дали уникалният идентификатор на съобщението съществува в базата. Ако съществува, извикването генерира изключение, а обменът се счита за "**Неуспешен – Грешка при подателя**";
11. Обработва съобщението. Ако обработката е неуспешна, извикването генерира изключение, а обменът се счита за "**Неуспешен – Грешка при получателя**";
12. Ако обработката дава резултат:
	1. Проверява се дали отговорът е валиден XML документ. Ако не е, извикването генерира изключение, а обменът се счита за "**Неуспешен – Грешка при получателя**";
	2. Проверява дали отговорът е съобразен с XSD схемите за обмен на съобщение (вж. [Приложение 4](#приложение-4-описание-на-съобщенията-между-участниците)). Ако не, извикването генерира изключение, а обменът се счита за "**Неуспешен – Грешка при получателя**";
	3. Проверява се дали подателят на съобщението съвпада с получателя на първоначалното съобщение. Ако не, извикването генерира изключение, а обменът се счита за "**Неуспешен – Грешка при получателя**";
	4. Проверява се дали получателят на съобщението съвпада с подателя на първоначалното съобщение. Ако не, извикването генерира изключение, а обменът се счита за "**Неуспешен – Грешка при получателя**";
	5. Проверява се дали отговорът е електронно подписан. Ако не е, извикването генерира изключение, а обменът се счита за "**Неуспешен – Грешка при получателя**";
	6. Проверява се дали отговорът е електронно подписан с транспортния сертификат на подателя му. Ако не е, обменът се счита за "**Неуспешен – Грешка при получателя**";
13. Обменът се счита за "**Успешен**".

### Видове съобщения

В момента се поддържат следните видове съобщения:

* Заявление за регистриране на документ;
* Заявление за проверка на състоянието на документ;
* Известие за състояние на документ;
* Известие за грешка.

Структурата на съобщенията в включена в [Приложение 4](#приложение-4-описание-на-съобщенията-между-участниците).

#### Заявление за регистриране на документ

Заявлението за регистриране на документ се използва за изпращане на документ от един участник до друг участник с цел неговото регистриране и последващата работа.

Заявлението за регистриране на документ се описва от XML обект от тип `DocumentRegistrationRequestType`, свойствата на който са:

* `Document` (`DocumentType`) – документ. Това е обект със следната структура:
	* `DocID` (`DocumentIdentificationType`) – идентификатор. съдържа идентификатор на изпращания документ. Той се състои от:
		* Номер на документ (`DocumentNumber`) или УРИ на документ (`DocumentURI`);
		* GUID на документа (`DocumentGUID`) – генерира се от страната подател.
	* `DocParentID` (`DocumentIdentificationType`) – идентификатор на родителския документ/иницииращия документ/преписката. Състои се от:
		* Номер на преписка (инициаращ документ) (`DocumentNumber`) или УРИ на преписка (иницииращ документ) (`DocumentURI`);
		* GUID на преписка (инициаращ документ) (`DocumentGUID`).
	* `DocKind` (`xsd:string`) – вид (напр. Молба, Жалба и др.)
	* `DocCorrespondentList`/`Corespondent` (`CorrespondentType`) – списък на кореспондентите. Всеки от тях се описва с име, адрес, ЕГН или ЕИК и други допълнителни полета;
	* `DocAttachmentList`/`Attachment` (`AttachmentFileType`) – списък на прикачените файлове. Всеки от тях се описва с наименование, съдържание ([`xsd:base64Binary`](https://www.w3.org/TR/xmlschema-2/#base64Binary)), коментар и MIME тип;
	* `DocAbout` (`xsd:string`) – относно (кратко описание на документа);
	* `DocService` (`ServiceItemType`) – услуга. Има значение, когато изпращаният документ е заявление за извършване на административна услуга. Състои се от:
		* `ServiceName` – наименование;
		* `ServiceType` – тип (напр. "Нормална", "Бърза" или "Експресна");
		* `ServiceCode` – код (идентификатор/УРИ).
	* `DocComment` (`xsd:string`) – допълнителен коментар
	* `DocAddData` (`AdditionalDataType`) – допълнителни данни. Използва се за преност на допълнителни метаданни незадължителни за обработка.
	* `DocReqDateClose` (`xsd:date`) – краен срок за приключване на работата;
	* `DocAttentionTo` (`xsd:string`) – служител, на вниманието на който трябва да се насочи;
	* `Signature` (`ds:Signature`) – електронен подпис на документа по стандарта [XML Signature Syntax and Processing (2nd Edition)](http://www.w3.org/TR/xmldsig-core/). Подписът трябва да е извършен с транспортния сертификат, а елементът трябва да съдържа информация за използвания за подписване сертификат.
* `Comment` (`xsd:string`) – коментар, свързан с изпращането. Използва се за пояснения от изпращащата страна.

##### Забележки към елементите `DocID`, `DocParentID` и `GUID` на документите

* Елементът `DocParentID` винаги се попълва с данните за преписката (иницииращия документ). При изпращане на иницииращ документ от преписка към друга организация, двата елемента `DocID` и `DocParentID` са с еднакво съдържание.

* Нека в организация А е регистрирана преписка А1, в която се намират иницииращ документ Д1 и още един Д2. В организация Б се изпраща документ Д2. Тогава:

	* `DocID`/`DocumentGUID` = Д2
	* `DocumentParentID`/`DocumentGUID` = Д1

	От страна на организация Б пристига документ Д2. В организация Б се изготвя документ-отговор, който трябва да се изпрати към организация А. Тук се разглеждат два подслучая:

	* **Д1 също е бил пратен до Б**. Това означава, че има регистрирана преписка с иницииращ Д1. Създава се отговор Д3 и се изпраща на организация по следния начин:

		* `DocID`/`DocumentGUID` = Д3
		* `DocumentParentID`/`DocumentGUID` = Д1

	* **Д1 не е бил пратен до Б**. Тогава в процеса на получаване на документ правим преписка с иницииращ Д2. В оргазация Б се регистрира документ – отговор Д3. В този случай Д3 се изпраща към организация А по следния начин:

		* `DocID`/`DocumentGUID` = Д3
		* `DocumentParentID`/`DocumentGUID` = Д2

* От страна на организация А се получава документ Д3. Той трябва да бъде обработен по следния начин:

	В базата данни се търси документ или преписка с GUID записан в елемента `DocumentParentID`/`DocumentGUID` (според горния пример Д1 или Д2).

	* Ако съществува документ с такъв GUID, полученият документ се прикрепя към нея.
	* В противен случай полученият документ се регистрира като нова преписка.

#### Заявление за проверка на състоянието на документ

Заявлението за проверка на състоянието на документ се използва за проверка при получателя за състоянието на изпратен до нея документ.

Заявлението за проверка на състоянието на документ се описва от XML обект от тип `DocumentStatusRequestType`, свойствата на който са:

* `DocID` (`DocumentIdentificationType`) – идентификатор на документа (при подателя).

#### Известие за състояние на документ

Известието за състояние на документ се използва за известяване на подателя за номера, под който е регистриран изпратеният от нея документ.

Известието за състояние на документ се използва като отговор на:
* [Заявление за регистриране на документ](#заявление-за-регистриране-на-документ);
* [Заявление за проверка на състоянието на документ](#заявление-за-проверка-на-състоянието-на-документ).

Известието за състояние на документ се описва от XML обект от тип `DocumentStatusResponseType`, свойствата на който са:

* `DocID` (`DocumentIdentificationType`) – идентификатор на документа (при получателя);
* `DocRegStatus` (`DocumentStatusType`) – статус на документа. Предствлява стойност от изброим списък:
	* `DS_WAIT_REGISTRATION` – документът очаква регистрация;
	* `DS_REGISTERED` – документът е регистриран;
	* `DS_STOPPED` – работата по документа е прекратена;
	* `DS_CLOSED` – работата по документа е приключена;
	* `DS_NOT_FOUND` – документът не е открит;
	* `DS_ALREADY_RECEIVED` – документът вече е получен;
	* `DS_REJECTED` – регистрацията на документа е отказана.
* `RejectionReason` (`xsd:string`) – причина за отказ от регистрация (когато регистрацията на документа е отказана);
* `DocExpectCloseDate` (`xsd:date`) – очаквана дата за приключване на работата;
* `DocAddData` (`AdditionalDataType`) – допълнителни данни. Използва се за преност на допълнителни метаданни незадължителни за обработка.

#### Известие за грешка

Известието за грешка се използва за известяване на подателя за грешка възникнала по време на обработката на дадено съобщение.

Известието за грешка се описва от XML обект от тип `ErrorMessageType`, свойствата на който са:

* `MessageGUID` (`GUIDType`) – GUID (глобален уникален идентификатор) на съобщението, което е предизвикало грешката;
* `ErrorType` (`ErrorKindType`) – вид на грешката. Предствлява стойност от изброим списък:
	* `ERR_INTERNAL` – вътрешна грешка (напр. липса на връзка с БД);
	* `ERR_EXTERNAL` – външна грешка (напр. грешен формат на съобщението).
* `ErrorDescription` (`xsd:string`) – описание на грешката.

### Среда за обмен на съобщения

Осигурени са официална и тестова среда за обмен на съобщения, всяка от които има независим регистър на участниците. В официалната среда влизат единствено официални административни органи, докато в тестовата могат да бъдат включени организации заинтересовани от разработката на приложения използващи настоящия протокол. Включването на участници в едната или другата среда става по утвърдена от МТИТС процедура.

#### Тестова среда за обмен на съобщения

Тестовата среда за обмен на съобщения е Интернет. В него е публикуван тестов регистър на участниците.

**Препоръчително** е използването на HTTPS протокол за обмен в тестовата среда. За тестови цели е **позволено** публикуването на уеб услугите на и по HTTP протокол, като в този случай проверките на транспортните сертификати не се извършват.

Адрес на списъка с отменени сертификати на Информационно обслужване АД:

[http://stampit.org/crl/stampit\_edoc.crl](http://stampit.org/crl/stampit_edoc.crl)

Адрес на програмния интерфейс на регистъра:

[https://egov-docflow-dev.is-bg.net/service/](https://egov-docflow-dev.is-bg.net/service/)

Адрес на потребителския интерфейс на регистъра:

[https://egov-docflow-dev.is-bg.net/profile/](https://egov-docflow-dev.is-bg.net/profile/)

#### Официална среда за обмен на съобщения

Официалната среда за обмен на съобщения в VPN мрежа в рамките на НМДА.

**Задължително** е използването на HTTPS протокол за обмен на съобщения в официалната среда.

Адрес на списъка с отменени сертификати на Информационно обслужване АД:

[http://stampit.org/crl/stampit\_edoc.crl](http://stampit.org/crl/stampit_edoc.crl)

Адрес на програмния интерфейс на регистъра:

[https://egov-docflow.is-bg.net/service/](https://egov-docflow.is-bg.net/service/)

Адрес на потребителския интерфейс на регистъра:

[https://egov-docflow.is-bg.net/profile/](https://egov-docflow.is-bg.net/profile/)

Тъй като всички услуги работят в частната мрежа на НМДА, в която няма определен DNS сървър, и за да се избегнат конфликти на машинни имена и адреси, е необходимо на машините осъществяващи обмена на съобщения да бъдат добавени следните NS записи:

| **Име на машина**      | **IP адрес** |
| ---------------------- | ------------ |
| egov-docflow.is-bg.net | 10.89.2.200  |
| stampit.org            | 10.89.2.201  |

### Приложения

#### Приложение 1. Описание на услугата на регистъра

Вж. приложения файл [eGovRegistry.wsdl](eGovRegistry.wsdl).

#### Приложение 2. Описание на съобщенията на регистъра

Вж. приложения файл [eGovRegistry.xsd](eGovRegistry.xsd).

#### Приложение 3. Описание на услугата на участниците

Вж. приложения файл [eGovEndpoint.wsdl](eGovEndpoint.wsdl).

#### Приложение 4. Описание на съобщенията между участниците

Вж. приложения файл [eGovMessaging.xsd](eGovMessaging.xsd).

###

[^1]: Процедурата по включване на участник в обмена не е обект на настоящия документ.

[^2]: Процедурата по издаване и преиздаване на транспортните сертификати, както и техните параметри, не са обект на настоящия документ.

[^3]: Поддръжката на клонова структура на участниците на този етап е нефункционираща.

[^4]: В бъдещи версии ще бъде добавен уникален идентификатор на крайната точка за целите на синхронизацията.

[^5]: В бъдещи версии синхронният отговор ще бъде премахнат като възможност, като ще остане единствено възможността за изключение/грешка (*fault*) от самата уеб услуга.

[^6]: При проверка на съответствието на участници се проверяват за съвпадение, както уникалният идентификатор (GUID) на участника, така и неговият идентификатор (ЕИК/БУЛСТАТ).

